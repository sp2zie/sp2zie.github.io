---
layout: page
title: O nas
author: Roman Henning SQ2RH, Dariusz Mankiewicz SP2HQY
---

Witamy serdecznie na stronach serwisu internetowego klubu krótkofalarskiego SP2ZIE "Szkuner" z Gdyni.

Jeśli jesteś krótkofalowcem, to zapewne trafiłeś tutaj nie przypadkowo i poniższe wyjaśnienia nie są Ci zupełnie obce. Natomiast, jeśli jesteś tutaj, gdyż szukasz informacji i kontaktu, albo zupełnie przypadkowo i nie za dużo wiesz, o krótkofalarstwie, gorąco zachęcamy do przeczytania poniższego wprowadzenia oraz zapoznania się z treścią całego serwisu. Na wstępie, co kryje się pod hasłem "krótkofalarstwo" wg. internetowej encyklopedii WIKIPEDIA.PL®.

"Krótkofalarstwo (ang. ham radio, Amateur Radio - radiowa służba amatorska) - hobby polegające na nawiązywaniu łączności radiowych na wielu pasmach radiowych - od fal długich, poprzez średnie, krótkie i ultrakrótkie aż do mikrofal przez krótkofalowców przy pomocy radiostacji z innymi krótkofalowcami, potwierdzaniu łączności za pomocą karty QSL, uczestnictwie w zawodach krótkofalarskich, jak również konstruowaniu urządzeń radiowych i antenowych do nawiązywania łączności. Osobną grupę krótkofalowców stanowią nasłuchowcy (SWL)."

Krótkofalarstwo to nie tylko to, co zostało opisane powyżej. Nasze hobby to specyficzne i elitarne zajęcie, chyba jedyne spośród wielu innych na całym świecie, od którego tak wiele dzisiaj zależy, nawet nie zdajemy sobie z tego sprawy.
To właśnie pierwsza żarówka wynaleziona przez Thomasa A. Edison'a w 1879 roku, to pierwsza lampa (dioda) zbudowana przez Johna Ambrose Fleming'a w 1904 roku, to pierwsza lampa elektronowa (trioda) zbudowana przez Lee de Forest'a w 1906 roku no i radio zbudowane przez Guglielmo Marconiego w 1894 roku oraz czasy jego dynamicznego rozwoju dały początek wszystkim innym dziedzinom elektroniki, telewizji, informatyki, astronautyki, medycyny i wielu innych dziedzin naszego życia. Każdy z nas, kto posiada telefon komórkowy i z niego korzysta, poniekąd jest krótkofalowcem, gdyż komórka jest niczym innym jak zminiaturyzowaną radiostacją specjalistyczną pracującą w zakresie fal mikrofalowych.
Wśród rzeszy ponad miliona aktywnych krótkofalowców na całym świecie są światowej klasy naukowcy, nawet laureaci nagrody Nobla, astronauci, lekarze, fizycy i chemicy, informatycy, politycy oraz nawet monarchowie. To krótkofalowcy dali początek wielu dzisiejszym wynalazkom, to krótkofalowcy wchodzą jako pierwsi w nowe coraz wyższe wycinki widma elektromagnetycznego, sprawdzają ich przydatność nie tylko do radiowych celów.

Klub SP2ZIE związany jest bardzo blisko z morzem, wychowaniem morskim i Uniwersytetem Morskim w Gdyni (wcześniej WSM i AM), stąd też wywodzi się nazwa naszego klubu "Szkuner", jaką klub otrzymał przed laty. Pomieszczenia klubowe znajdują się na ostatnim piętrze jednego z domów studenckich UM w Gdyni. Członkami naszego klubu są absolwenci Wyższej Szkoły Morskiej, Akademii Morskiej w Gdyni a obecnie również absolwenci i studenci Uniwersytetu Morskiego w Gdyni, ale i Ty możesz do nas dołączyć, jak to zrobić dowiesz się więcej w dziale "członkowie". Członkowie naszego klubu są jednocześnie członkami Koła Naukowego Radioelektroniki Uniwersytetu Morskiego w Gdyni.
Jako klub nie jesteśmy liderami w ilości przeprowadzonych łączności radiowych, lecz staramy się być liderem w ich jakości. To nasz klub we współpracy z Naukowym Kołem Radioelektroniki Akademii Morskiej w Gdyni, w pazdzierniku 2004 roku przeprowadził pierwszą łączność radioamatorską z astronautami na Międzynarodowej Stacji Kosmicznej w ramach programu ARISS, poprzedzoną dwuletnim etapem przygotowań.
Od tego też czasu nasz klub zaczął specjalizować się w technikach łączności via satelity, choć w innych dziedzinach naszego hobby rónież staramy się nie pozostawać w tyle, o czym dowiesz się więcej w dziele "projekty".

Jesteśmy pasjonatami, chłonnymi wiedzy i nowych technicznych wrażeń.

Jak przystało na dobrych krótkofalowców, nie zaniedbujemy fal krótkich, znajdujemy każdą dobrą okazję, aby być aktywnym na falach eteru przy okazji różnych uroczystości, jako klub czy też indywidualnie jako członkowie naszego klubu.

Oto znaki okolicznościowe, pod którymi można było nas usłyszeć na falach eteru w przeszłości:

- SP2ZFK - stacja s/y Zawisza Czarny do 1995
- SP0ZIE - Zlot Harcerskich Drużyn Wodnych, Węgorzewo 1986
- SP0OSG - Operacja Żagiel Gdynia, Gdynia 1992
- 3Z60H - 60 rocznica Obrony Wybrzeża, Hel 1999
- SN0FO - 30 lecie 3 Flotylli Okrętów Marynarki Wojennej RP, Gdynia 2001
- SN0GDY - 75 lecie Miasta Gdyni, Gdynia 2001
- SN0DO - 50 lecie II-go Dywizjonu Okrętów Transportowo - Minowych, Gdynia 2001
- SP2ZIE/2 - wyprawa na latarnię morską w Stilo, STILO 2002
- SN0OSG - Operacja Żagiel (Tall Ships' Races) Gdynia, Gdynia 2003
- SP2ZIE/2 - wyprawa na latarnię morską w Rozewiu, Rozewie 2003
- SP2ZIE/2 - wyprawa na latarnię morską w Helu, Hel 2004
- SN2009TSR - Tall Ship's Races 2009 Gdynia
- 3Z2LH - wyprawa na latarnię morską w Helu, Hel 2013
- 3Z2LJ - wyprawa na latarnię morską w Jastarni, Jastarnia 2014
- SN30R - 30 lecie Polskiego Klubu Radiovideografii, Gdynia 2014
- 3Z2LKM - wyprawa na latarnię morską w Krynicy Morskiej, Krynica Morska 2015
- 3Z2LR - wyprawa na latarnię morską w Rozewiu, Rozewie 2016
- 3Z2LS - wyprawa na latarnię morską w Stilo, Stilo 2017
- HF100M - 100 lecie Ligi Morskiej i Rzecznej, Gdynia 2018
- SN2JOTA - Jamboree On The Air, Gdynia od 2018
- SN30WOSP - 30 Finał Wielkiej Orkiestry Świątecznej Pomocy, Gdynia 2022
- SN550N - 550 rocznica urodzin Mikołaja Kopernika, Gdynia 2023

I Ty możesz realizować swoje pasje z nami, zapraszamy.

<h1 class="display-6 fw-bold mb-3">Historia klubu</h1>

Nasz klub powstał dawno. Kiedy? Tego nie wie nikt, bo nikt z nas wtedy do niego nie należał, ale może kiedyś się dowiemy,
to też o tym napiszemy. Jak zauważyliście, nasz znak wskazuje, że jesteśmy harcerzami, ale pozory często mylą.
Teraz jesteśmy mniej niż bardziej harcerscy.

Tak naprawdę nasz klub powstał przy Centrum Wychowania Morskiego GK ZHP w Gdyni, ale to już historia
teraz matecznikiem jest nam Akademia Morska (dawniej WSM'ka) w Gdyni.
Siedziba naszego klubu to Studencki Dom Marynarza Nr 4 (czytaj: akademik) Akademii Morskiej w Gdyni.
Stąd nadajemy już od 1995 roku. Mamy nadzieję, że od tego czasu spotkaliśmy się w eterze.
Jeżeli nie to nic straconego, bo jeszcze jakiś czas będziemy zakłócali odbiór TV studentom, tzn. będziemy słyszani.
Ale mając na uwadze nikłe zainteresowanie czytelników barwnymi opisami naszej działalności poniżej kilka nic nie znaczących dat,
które może są Wam znane, a jeżeli nie to cóż....

- 13.06.1995r pierwsza łączność z nowej siedziby czyli akademika WSM (pierwszym nieszczęśnikiem był Grzegorz z Sejn pracujący pod znakiem SP0YAP, a tym który go dopadł na 80 metrach był Bogdan SP2MPO), przez dwa lata kupa łączności, i "wewnętrzny QRM" ale kto o tym pamięta ...
- rok 1998 stał pod znakiem udziału w organizacji "eterowego" 80-lecia Marynarki Wojennej RP (wówczas można było nas złowić na falach eteru jako okręt ORP ISKRA)
- rok 1999 a właściwie wrzesień to obchody 60 Rocznicy Obrony Wybrzeża (w tym czasie musieliśmy się usłyszeć tyle, że pod znakiem 3Z60 H. Na pewno pamiętacie....)
- rok 2000 to dla nas czas wzmocnienia kadry klubu i remontów (Wy tego nie słyszeliście, ale może to i lepiej...)
- rok 2000/2001 - Certyfikat Milenijny (tak tak Radiowy Przełom Wieków to też my)
- rok 2001 styczeń - organizacja stacji w ramach Wielkiej Orkiestry Świątecznej Pomocy w sztabie w Gdyni. W dzile galeria można zobaczyć zdjęcia z tej imprezy (niektórzy widząc co robimy "pukali się w czoło" [dosłownie przyp. aut.], inni gratulowali odwagi. Dlaczego? Bo zainstalowaliśmy się w samym centrum miasta i do tego w samym środku najnowszego w Trójmieście Centrum Handlowego Batory w Gdyńskim Sztabie WOŚP. Co o tym myślicie ....? My stwierdziliśmy empirycznie, że oświetlenie sodowe zakłóca).
- rok 2001 tym razem marzec - obchody 30-lecia 3 Flotylli Okrętów MW RP (trzy weekendy, trzy okręty i 1930 łączności jako SN0FO wraz z kolegami z Grupy Radioamatorów "H-34". Wiemy wiemy, co to jest 1930 QSO .... no to sami spróbujcie, a tak poważnie kupa roboty i dobrej zabawy w świetnym miejscu [bo kto z nas nie marzył kiedyś żeby zostać marynarzem- przyp. aut.] [Darek, po co to ukrywać - większość z nas JEST marynarzami ;) - przyp. Jarek] )
- rok 2001 lipiec - 75 lecie Miasta Gdyni (to też my, tyle że jako SN0GDY. I żebyście nie myśleli, że to takie oklepane - rocznica miasta .... A próbowaliście zdobyć licencję okolicznościową w okresie reorganizacji PAR-o-URT-u ?)
- rok 2001 też lipiec - uruchomienie gdyńskiego węzła Packet Radio SR2DGA, SR2BGA (ktoś kiedyś powiedział : "Rewolucja to moja specjalność", no cóż nie chwaląc się też dokonaliśmy rzeczy według niektórych niemożliwej. Zapraszamy więc na SR2BGA, ale prosimy o wyrozumiałość . [węzeł to ukochane dziecko naszego Tadzia SP2LLQ, tyle że ojciec uczy się jeszcze "przewijać" naszego "malucha" - przyp. aut.])
- rok 2001 znów lipiec - obchody 50-lecia 2 Dywizjonu Okrętów Transportowo Minowych MW RP (kolejna wyprawa i znów z kolegami z Grupy "H-34", tym razem pod znakiem SN0DO aktywowano Port Wojenny w Świnoujściu oraz wyspę Uznam)
- rok 2002 luty - weszliśmy w posiadanie porządnego radia KF. Staliśmy się szczęśliwymi posiadaczami TRX'a ICOM 735 ze skrzynką antenową AEA. Teraz dopiero nas usłyszycie ...
- rok 2002 czerwiec - egzamin dla operatorów w służbie amatorskiej. I znów niektórzy mówili, że porywamy się z motyką na słońce, ale chyba nie mieli racji. Po wieloletniej przerwie (ostatni egzamin w Trójmieście był dawno temu -nikt już nie pamięta kiedy) do egzaminu przystąpiło 40 osób i wszystkie zdały. Tylko jedna osoba próbowała uzyskać świadectwo kat. A, a spełniła warunki na kat. B. Czyżby i tym razem coś nam się udało .... ?
- rok 2002 sierpień - nasza pierwsza duża wyprawa. SP2ZIE/2 i aktywność z latarni morskiej w Stilo w ramach Międzynarodowego Weekendu Latarnianego. Pierwsze występy i rozczarowania naszych nowych kolegów. Nie mniej świetna pogoda, rewelacyjna plaża i fale oraz kilkaset łączności. Tak się spodobało, że już myślimy nad kolejną wyprawą.

Są tacy, którzy patrząc na te nasze przechwałki, powiedzą, że to nic wielkiego.
Może... ale to, co znaleźliście powyżej, jest wynikiem naszej pracy, własnych pieniędzy i osobistego zaangażowania,
w coś, co u wielu budzi uśmiech. Dlatego dziękujemy kolegom, którzy nas wspomagali i mamy nadzieję,
że będziemy nadal mogli współpracować.

Tak więc Vy 73!

a dla nie wtajemniczonych

Pozdrawiamy i do usłyszenia!

<h1 class="display-6 fw-bold mb-3">Członkowie klubu</h1>

<table class="table table-striped table-hover">
    <thead>
        <tr><th>Imię i nazwisko</th><th>Znak</th><th>Funkcja</th></tr>
    </thead>
    <tbody>
        <tr><td>Dariusz Mankiewicz</td><td>SP2HQY</td><td>prezes</td></tr>
        <tr><td>Michał Lewczuk</td><td>SP2XDM</td><td>członek, webmaster</td></tr>
        <tr><td>Daniel Adamowski</td><td>SQ4AFR</td><td>członek</td></tr>
        <tr><td>Krystian Górski</td><td>SQ2KL</td><td>członek</td></tr>
        <tr><td>Jędrzej Marsz</td><td>SQ2DK</td><td>członek</td></tr>
        <tr><td>Mateusz Ciepłowski</td><td>SQ6IUJ</td><td>skarbnik</td></tr>
        <tr><td>Jacek Siutkowski</td><td>SQ2RSH</td><td>członek</td></tr>
        <tr><td>Robert Koralewski</td><td>SQ2WHH</td><td>członek</td></tr>
        <tr><td>Dariusz Klejna</td><td>SP2MGR</td><td>członek</td></tr>
        <tr><td>Marek Felskowski</td><td>SP2ARM</td><td>członek</td></tr>
        <tr><td>Kacper Karkut</td><td>SP2SAT</td><td>członek</td></tr>
        <tr><td>Arkadiusz Stankiewicz</td><td>SP2AS</td><td>członek</td></tr>
        <tr><td>Jan Wójtowicz</td><td>SP2JUK</td><td>członek</td></tr>
        <tr><td>Iwona Klejna</td><td>SQ2NNV</td><td>członek</td></tr>
        <tr><td>Edyta Klejna</td><td>SQ2NNW</td><td>członek</td></tr>
        <tr><td>Andrzej Zaborski</td><td>SP2EXP</td><td>członek</td></tr>
        <tr><td>Adam Nosarzewski</td><td>SP2ADL</td><td>członek</td></tr>
        <tr><td>Paweł Skrzypkowski</td><td>SQ2IPS</td><td>członek</td></tr>
        <tr><td>Adrian Woźniak</td><td>SQ2RAD</td><td>członek</td></tr>
        <tr><td>Marek Szczypiński</td><td>SP2WIE</td><td>członek</td></tr>
        <tr><td>Bartosz Baran</td><td>SQ2PRZ</td><td>członek</td></tr>
        <tr><td>Piotr Glomski</td><td>SP2AKE</td><td>członek</td></tr>
        <tr><td>Kacper Musiał</td><td>SP2ECM</td><td>członek</td></tr>
        <tr><td>Michał Wronowski</td><td>SP2SPQ</td><td>członek</td></tr>
        <tr><td>Rafał Lewańczyk</td><td>SP2RYM</td><td>członek</td></tr>
        <tr><td>Dominik Sawa</td><td>SP2CIS</td><td>członek</td></tr>
        <tr><td>Krystian Wojciechowski</td><td>SP2OK</td><td>członek</td></tr>
        <tr><td>Piotr Eichler</td><td>SP2LQP</td><td>członek</td></tr>
    </tbody>
</table>

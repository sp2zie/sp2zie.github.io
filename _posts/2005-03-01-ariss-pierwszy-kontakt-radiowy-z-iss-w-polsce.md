---
layout: page
title: ARISS - Pierwszy kontakt radiowy z ISS w Polsce
date: 2005-03-01
author: Michał Lewczuk, SP2XDM
category: projekty
subcategory: ariss
---

Dnia 6 października 2004 roku o godzinie 13.57 czasu lokalnego przeprowadzono pierwszą w Polsce radioamatorską łączność radiową z astronautą przebywającym na Międzynarodowej Stacji Kosmicznej (ISS). Było to ukoronowanie ponaddwuletnich przygotowań ekipy Morskiego Klubu Łączności "Szkuner" SP2ZIE i Koła Naukowego Radioelektroniki przy Akademii Morskiej w Gdyni.
Łączność była realizowana w ramach edukacyjnego programu ARISS (Amateur Radio on The International Space Station), który powstał przy współpracy krótkofalowców z państw uczestniczących w programie budowy Międzynarodowej Stacji Kosmicznej (ISS) oraz agencji kosmicznych - amerykańskiej NASA, rosyjskiej RKA, europejskiej ESA, japońskiej JAXA i kanadyjskiej CSA. Program ten jest adresowany do ambitnej młodzieży szkolnej i akademickiej, a jego cel to popularyzacja astronautyki, historii podboju kosmosu, pobudzanie i rozwijanie zainteresowań naukami ścisłymi, przede wszystkim nowoczesnymi technologiami, przemysłem kosmicznym oraz łącznością radiową, w tym krótkofalarstwem.

![ariss](/assets/images/stories/sp2zielogos/logo_ariss_150.jpg)

Zaangażowanie sprzętowe do łączności w ramach programu ARISS:

* 5m maszt kratowy zakupiony w firmie Delta z Pozńania
* na wierzchołku tego masztu został zainstalowany rotor azymut-elewacja firmy Spid Elektronik
* dwie 11-elementowe krzyżowe anteny Yagi na pasmo 2m, wykonane przez Edwarda SP9WZB (anteny te mają parametry porównywalne z antenami A14820T Cushcrafta)
* transiwer firmy Yaesu FT-845 jako radio podstawowe
* dwie 11-elementowe krzyżowe anteny Yagi na pasmo 2m, wykonane przez Edwarda SP9WZB (anteny te mają parametry porównywalne z antenami A14820T Cushcrafta).
* transceiver podstawowy firmy Yaesu FT-847, moc 50 Watów
* transceiver zapasowy firmy Yeasu FT-2800, moc 65 Watów + antena 1/4 GP na 2m
* notebook z zainstalowanym programem ORBITRON autorstwa Sebastiana Stoff do sterowania rotorem
* zasilacz awaryjny UPS
* serwer do transmisji wideo udostępnił nam Urząd Miasta Rumi
* łącze internetowe o przepustowości 100mbps otrzymaliśmy od Katedry Systemów Informacyjnych Akademii Morskiej i Trójmiejskiej Akademickiej Sieci Komputerowej.

<iframe width="560" height="315" src="https://www.youtube.com/embed/ozoLQrpKoHs" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

---
layout: post
title: Modernizacja przemiennika SR2Z
date: 2009-04-20
author: Michał Lewczuk, SP2XDM
categories: 
  - Z życia klubu
---

 W dniu wczorajszym (19-04-2009 r.) po krótkiej przerwie ponownie został uruchomiony gdyński przemiennik 2-metrowy SR2Z. Przerwa w pracy przemiennika SR2Z spowodowana była pracami konserwacyjnymi oraz modernizacją, polegająca głównie na wymianie całego modułu sterowania przemiennikiem. Obecnie przemiennik posiada bardzo nowoczesny fabryczny sterownik WX-Steu V1.7 HW2 zakupiony w niemieckiej firmie. Sponsorami nowego sterownika są nasi koledzy Maciej SP2GPU, Daniel SQ4AFR/2, Jędrzej SQ2DK oraz firma PPHU "Bodziuk" Bogdan Kuźmiński. Teraz przemiennik SR2Z otwierany jest tonem 1750Hz, po każdym otwarciu przemiennik przedstawia się podając swój znak emisją CW, czas podtrzymania 15 sekund, beacon uruchamia się automatycznie, co 10 minut. Nie ma ograniczenia czasowego dla prowadzonej transmisji, przy czym co 180 sekund w tle nadawany jest emisją CW znak przemiennika SR2Z.

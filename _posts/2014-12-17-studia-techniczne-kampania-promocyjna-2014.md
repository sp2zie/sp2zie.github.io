---
layout: post
title: Studia techniczne - kampania promocyjna 2014
date: 2014-12-17
author: Dariusz Mankiewicz, SP2HQY
category: klub
---

Po raz kolejny zachęcaliśmy absolwentów szkół średnich do studiów technicznych oczywiście ze wskazaniem na Akademię Morską. Podobnie jak w latach poprzednich uczestniczyliśmy w kampanii promocyjnej kierunków matematycznych, technicznych i przyrodniczych, w ramach której w dniu 20.11.2014 roku odbyło się spotkanie akademickie z uczniami szkół ponadgimnazjalnych na terenie Akademii Morskiej w Gdyni.

Utartym już zwyczajem prezentowaliśmy mobilną stację naziemną do łączności satelitarnych, zaś w tle prezentowaliśmy odsłuchy z Trójmiejskich przemienników oraz łączności z pasm morskich. Dużym zainteresowaniem cieszyło się kierowanie zestawem anten, które podążały za wybranym obiektem przestrzeni kosmicznej.

Mamy nadzieję, że i tym razem przyczyniliśmy się do wzmożenia zainteresowania kierunkami technicznymi oraz samą Akademią Morską w Gdyni. Więcej zdjęć z tej imprezy znajdziecie poniżej.

{% include image-gallery.html folder="assets/images/phocagallery/20141120-studia-techniczne/thumbs" %}

---
layout: page
title: 3Z2LR Latarnia Morska Rozewie 2016
date: 2016-10-10
author: Dariusz Mankiewicz, SP2HQY
category: radio
---

Postanowiliśmy kontynuować nasze prace badawcze w zakresie badania warunków propagacyjnych w rejonie półwyspu helskiego. W roku 2016 jako obiekt badań wytypowaliśmy Latarnię Morską w Rozewiu. Po uzyskaniu stosownej zgody Urzędu Morskiego i poczynieniu uzgodnień z załogą Latarni w dniu 13 sierpnia 2016 rozpoczęliśmy naszą koleją przygodę.

<iframe width="560" height="315" src="https://www.youtube.com/embed/9P8ri0OXqZI" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Podobnie jak w latach poprzednich uzyskaliśmy znak wywoławczy odpowiadający nazwie znaku nawigacyjnego 3Z2LR (Latarnia Rozewie). Korzystając ze sprawdzonych rozwiązań użyliśmy zestawu sprzętowego, który dobrze sprawował się na wyprawie w roku 2015. Na wyposażeniu mieliśmy Yaesu FT-1000 MP MarkV oraz Icoma 7000. Anteny to sprawdzony Windom na pasma KF oraz X-510 na pasma UKF. Jednocześnie prowadziliśmy badania z zastosowaniem anten pionowych przy wykorzystaniu skrzynki antenowej CG 3000.
Niestety w przeciwieństwie do lat poprzednich tym razem pogoda nie rozpieszczała nas. Było deszczowo i stosunkowo chłodno. Jednakże i to nie odstraszyło stałej ekipy w składzie Wojtek SP2ALT, Piotr SP2LQP, Robert SQ2WHH, Darek SP2HQY, do której dołączyli Ida SQ2OTS i Arek SP2AS.
Przeprowadzono ok. 500 QSO, które potwierdziły nasze obawy co do warunków propagacyjnych. Nadto ponownie stwierdziliśmy spory poziom zakłóceń, co potwierdza wyniki naszych wcześniejszych badań. Zdjęcia z naszej aktywności z najdziecie w galerii, a wyniki radiowe na [www.qrz.com](https://www.qrz.com)
Mimo to nie czujemy się zniechęceni i myślimy już o kolejnym znaku nawigacyjnym, tym razem bardziej na zachód.

{% include image-gallery.html folder="assets/images/phocagallery/3z2lr/thumbs" %}

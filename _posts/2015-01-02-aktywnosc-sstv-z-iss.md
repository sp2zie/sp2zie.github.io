---
layout: post
title: Aktywność SSTV z ISS
date: 2015-01-02
author: Dariusz Mankiewicz, SP2HQY
categories: projekty
---

W dniach 18 i 20 grudnia 2014 roku odbyła się pierwsza seria aktywności SSTV (Slow Scan Television) z pokładu Międzynarodowej Stacji Kosmiczna przeprowadzona pod znakiem RS0ISS. Seria ta składała się z dwunastu obrazów przygotowanych specjalnie z okazji 80-lecia urodzin pierwszego kosmonauty planety Ziemia - Jurija A. Gagarina. Obrazy tej serii przedstawiają znaczki z J. A. Gagarinem z lat 1961-1991 wydane przez Pocztę ZSRR oraz z lat 2001-2011 wydane w Rosji.

Obrazy były nadawane na częstotliwości 145.800 FM z rosyjskiego modułu Międzynarodowej Stacji Kosmicznej (ISS) w najmłodszym trybie SSTV: PD 180. Tryb ten rozwinięty został przez Don’a Rotier’a i Paul’a Turner’a i pozwala w czasie 187.1s przesłać obraz o rozdzielczości 640x496 pikseli. Jest to znacznie wyższa rozdzielczość obrazu niż dla innych wcześniej popularnych trybów SSTV. Obrazy były nadawane przez zespół rosyjskich astronautów w odstępach 3 minut za pomocą  radiotelefonu Kenwood TM-D710 mocą około 5 W.

Jako sympatycy ISS przyłączyliśmy się do tej akcji, choć tym razem indywidulanie. Wynikiem działań Roberta SQ2WHH był odbiór kilku obrazów w dobrej jakości, które można podziwiać poniżej. Na uwagę zasługuje używany doraźnie sprzęt stacji odbiorczej, gdzie wykorzystano antenę Windom FD-4 i radiotelefon Yaesu FT-2400. Zatem dla łączności kosmicznych nie są konieczne wielomilionowe nakłady ;-)

Oficjalnie odebrane obrazy z pokładu ISS można podziwiać i raportować na stronie: [ariss-usa.org](https://ariss-usa.org/ARISS_SSTV/), zaś w przyszłości mają się pojawić kolejne transmisje nowych serii obrazów ze stacji RS0ISS.

{% include image-gallery.html folder="assets/images/phocagallery/20141218-sstv-z-iss/thumbs" %}

---
layout: page
title: Dlaczego warto wybrać studia techniczne?
date: 2013-11-06
author: Jędrzej Marsz, SQ2DK
category: klub
---


Morski Klub Łączności "Szkuner" SP2ZIE 05 listopada 2013 wystawił stanowisko w ramach imprezy „Dlaczego warto wybrać studia techniczne?”. Organizatorem imprezy była Akademia Morska Gdynia a jej celem było zachęcenie młodzieży ponad gimnazjalnej do wyboru studiów technicznych. W ramach licznych atrakcji przewidziano między innymi zwiedzanie stoisk, przygotowanych przez uczelnie techniczne i ich poszczególne wydziały i jednostki. Klub SP2ZIE został poproszony o zaprezentowanie sprzętu radioamatorskiego używanego przy łącznościach ARISS.
Przedstawiliśmy radiotelefon Yaesu ft-847 oraz zestaw anten X-Quad marki WiMo na rotorze RAS firmy SPID Elektronik. Obracające się w dwu płaszczyznach kierunkowe anteny oraz film nagrany podczas przeprowadzonej przez klub łączności w ramach programu ARISS wzbudzały zainteresowanie. Temperatura na naszym stanowisku (jak widać na załączonym zdjęciu) była bacznie obserwowana przez zazdrosnych członków wydziału mechanicznego wystawiających się „po sąsiedzku” ;-) .

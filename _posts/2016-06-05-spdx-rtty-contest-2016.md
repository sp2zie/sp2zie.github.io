---
layout: post
title: SPDX RTTY Contest 2016
date: 2016-06-05
author: Dariusz Mankiewicz, SP2HQY
categories: Udział w zawodach
  - 
---

W tym roku ponownie postanowiliśmy wziąć udział w największych krajowych zawodach radiowych rozgrywanych emisjami cyfrowymi, czyli SPDX RTTY Contest 2016. Wcześniej w kolejnych latach startując w kategorii MOSP poprawialiśmy swoje wyniki (2014 – IV miejsce w Polsce, 2015 – III miejsce w Polsce,) więc liczyliśmy na kolejny dobry wynik. Jednak zawody zakończyliśmy niezwykle zaskoczeni, ale o tym w dalszej części.

<iframe width="560" height="315" src="https://www.youtube.com/embed/pvyorBcviz0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Podobnie jak w latach poprzednich wystartowaliśmy z Klubu używając sprawdzonego zestawu anten i sprzętu, czyli radia Yeasu FT-950 oraz anten A4S (na pasma 14 MHz, 21 MHz, 28MHz) i Windom (dedykowany na pasma 7 MHz i 3,5MHz). Jednakże w roku 2016 użyliśmy anteny A4S wzbogaconej o pasmo 7MHz oraz nowego wzmacniacza Ameritron AL-80B.

Skład zespołu w tym roku również został odświeżony o kolegów Bogdana SP2MPO i Kacpra SWL, zaś z weteranów wystąpili Robert SQ2WHH i Darek SP2HQY.

Warunki propagacyjne były nienajlepsze, żeby nie powiedzieć fatalne. W paśmie 28MHz zrobiliśmy tylko 1 QSO, zaś w paśmie 21MHz tylko 46 QSO. Na szczęście dolne pasma dały szansę na poprawienie statystyk. Również antena A4S wzbogacona o pasmo 7 MHz bardzo się przydała.

Dzięki zaangażowaniu zespołu, w tych niezwykle słabych warunkach propagacyjnych, udało się nawiązać 578 QSO z 6 kontynentami, co dało podstawę do zgłoszenia 3.184.272 pkt.

Ta ilość łączności i punktów wśród zgłaszających plasuje nas na razie na .... I miejscu w Polsce!!!

Mamy nadzieję na wysoki współczynnik potwierdzenia łączności, co pozwoli utrzymać osiągnięte wyniki. Czekamy zatem na ogłoszenia Komisji zawodów, a resztę zdjęć z naszego startu znajdziecie w galerii.

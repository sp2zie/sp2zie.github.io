---
layout: post
title: SN20ISS
date: 2023-12-18
author: Dariusz Mankiewicz, SP2HQY
categories: 
  - Stacje okolicznościowe
---

W 1996 roku ARISS rozpoczęło prace nad przygotowaniem sprzętu radioamatorskiego i umieszczeniem go na stacji orbitalnej. W 1999 roku w kosmosie połączono pierwsze moduły stacji wyprodukowane w Rosji i USA. Na początku listopada 2000 roku w ramach 1. Ekspedycji na MSK, na stacji zamieszkała pierwsza załoga. Udane próby nawiązania łączności przy użyciu radioamatorskiego sprzętu ze stacji kosmicznej, ze stacjami naziemnymi na Świecie, rozpoczęto 13 listopada 2000 roku. Próby te trwały kilka dni. W dniu 21 grudnia 2000 roku przeprowadzono pierwszą wcześniej zaplanowaną szkolną łączność ARISS. Podczas tego połączenia uczniowie ze szkoły w USA otrzymywali odpowiedzi bezpośrednio z kosmosu od astronauty z pokładu Międzynarodowej Stacji Kosmicznej. Od tamtej pory zorganizowano ponad 1300 łączności ARISS na całym świecie, w tym dwadzieścia jeden dla uczniów z placówek edukacyjnych w Polsce, zaś **pierwszą z nich w Gdyni przez Koło Naukowe SZKUNER SP2ZIE** ówczesnej Wyższej Szkoły Morskiej.

W celu upamiętnienia tych historycznych wydarzeń, z inicjatywy polskiego mentora ARISS Europa, przy wsparciu krótkofalowców z polskich klubów krótkofalarskich: SP2ZIE, [SP3POW](http://sp3pow.pl/), [SP3YOR](https://www.sp3yor.net/), [SP5PMD](http://www.ariss-eu.org/documents/archive/2012_01_06.htm), SP7POS, [SP8YAY](http://www.ariss-eu.org/documents/archive/2011_05_21.htm), [SP9PKS](http://www.sp9pks.pl/) (kolejność kontaktów ARISS) wcześniej organizujących łączność ARISS oraz przy wsparciu 27 Oddziału Terenowego Polskiego Związku Krótkofalowców (PZK) Południowa Wielkopolska, a także Zarządu Głównego PZK oraz Stowarzyszenia Krótkofalowców i Radioamatorów Delta, w okresie od 13 listopada (00:00 UTC) do 21 grudnia 2020 roku (23:59 UTC) planuje się pracę stacji okolicznościowych jako akcję pod nazwą: „20 lat aktywnej służby amatorskiej radiokomunikacyjnej na Międzynarodowej Stacji Kosmicznej”.

![sp2zie](/assets/images/phocagallery/2020_12_13_SN20ISS/sp2zie.png)

![mapa na qsl](/assets/images/phocagallery/2020_12_13_SN20ISS/mapa-na_qsl.png)

Wydawcą dyplomu jest Polski Związek Krótkofalowców (PZK) przy współpracy z ARISS. Akcja została zorganizowana przy współpracy z włoskiem zespołem naziemnej stacji ARISS IK1SLD oraz zespołem ISS Fan Club.

[Więcej informacji o akcji można znaleźć na stronie wydawcy dyplomu](https://ariss.pzk.org.pl/20yHAMonISS/)

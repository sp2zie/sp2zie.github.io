---
layout: page
title: SP2ZIE Team ponownie łączy się z ISS
date: 2013-11-04
author: Dariusz Mankiewicz, SP2HQY
category: projekty
subcategory: ariss
---


Morski Klub Łączności SZKUNER SP2ZIE po raz kolejny umożliwił polskim dzieciom kontakt z astronautami znajdującymi się na Międzynarodowej Stacji Kosmicznej (ISS). I tym razem w ramach programu ARISS przeprowadzono dwustronny kontakt z załogą ISS w czasie którego dzieci z Gdańska mogły zadawać pytania i usłyszały odpowiedzi bezpośrednio od jednego z astronautów przebywającego na pokładzie ISS. Z dziećmi rozmawiał Luca Parmitano astronauta włoskiego pochodzenia (również krótkofalowiec KF5KDP). Pytano go  m. in. o to jakie testy trzeba przejść, aby zostać jednym z nich. Wszystkie pytania znajdziecie pod tym [linkiem](https://arisspolska.info/?p=3792).

Całe wydarzenie odbyło się w dniu 5.10.2013 roku na terenie obiektów Klubu Sportowego Gedania 1922 w Gdańsku.

Tym razem ze stacją kosmiczną połączono się poprzez telemost, tj. zestawienie łącza telefonicznego z wybraną stacją radioamatorską użyczającą swoich anten i sprzętu nadawczo – odbiorczego. Dla naszej łączności stacją przekaźnikową była stacja W6SRJ z Santa Rosa (Kalifornia, USA).  Stacja znajdująca się na ISS posługiwała się znakiem NA1SS.

Operatorem łączności był Jędrzej SQ2DK.

Pytania zadawali mali studenci Polskiej Akademii Dzieci w wieku od 6 do 15 lat, dla których zorganizowana przez nas łączność stanowi silny impuls rozwojowy i motywuje do jeszcze wydatniejszej pracy nad własnym pasjami naukowymi. Ważne jest bowiem przełamywanie barier mentalnych i kruszenie niewiary w swoje możliwości.

Najważniejsze to podążanie za swoimi marzeniami.
<span style="color: red;">_„Róbcie to, co kochacie i co robicie najlepiej"_</span> – mówił do młodych uczestników łączności Luca Parmitano z pokładu Międzynarodowej Stacji Kosmicznej.

Zapis łączności można znaleźć pod tym linkiem.

{% include image-gallery.html folder="assets/images/phocagallery/20131005-ARISS_Gedania/thumbs" %}

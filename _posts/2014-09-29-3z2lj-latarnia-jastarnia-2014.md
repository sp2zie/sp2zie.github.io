---
layout: post
title: 3Z2LJ Latarnia Jastarnia 2014
date: 2014-09-29
author: Dariusz Mankiewicz, SP2HQY
categories: 
  - Aktywność terenowa
---

Nasze sierpniowe wypady latarniane stają się powoli nową świecką tradycją ;-).  W tym roku odwiedziliśmy kolejny brzegowy znak nawigacyjny jakim jest Latarnia Morska w Jastarni.

[Latarnia Morska w Jastarni](http://pl.wikipedia.org/wiki/Latarnia_Morska_Jastarnia) nie jest obiektem udostępnionym dla ruchu turystycznego, zatem za zgodą Urzędu Morskiego w Gdyni w dniach 15 i 16 sierpnia 2014 roku przeprowadziliśmy aktywność radiową w ramach International Lighthouse Lightship Weekend z Latarni Morskiej w Jastarni.

W aktywności wzięli udział Jędrzej SQ2DK, Darek SP2MGR, Robert SQ2WHH i Darek SP2HQY. Na miejscu mieliśmy możliwość zapoznania się z funkcjonowaniem znaku nawigacyjnego na przestrzeni historii jak i w chwili obecnej.

<iframe width="560" height="315" src="https://www.youtube.com/embed/zIstIRd5ta0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Stanowisko radiowe usytuowaliśmy u podnóża Latarni Morskiej, czym wzbudzaliśmy spore zainteresowanie turystów. Wykorzystane anteny drutowe KF typu Windom i Long wire oraz antena UKF X-300, a także radia Icom 706 MkIIG i Yaesu FT-7800 pozwoliły na przeprowadzenie kilkuset łączności. Kolejna aktywność radiowa w okolicach oznakowania nawigacyjnego utwierdziła nas w przekonaniu o bardzo trudnych warunkach propagacyjnych w rejonie półwyspu helskiego. Niewykluczone, iż sytuacja ta będzie przyczynkiem do dalszych badań propagacyjnych w kolejnym roku.

Bliższe informacje o aktywności można znaleźć również na stronie [www.qrz.com](http://qrz.com/db/3Z2LJ).

{% include image-gallery.html folder="assets/images/phocagallery/3z2lj/thumbs" %}

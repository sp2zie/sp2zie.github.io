---
layout: page
title: SP2ZIE Team w POLSA
date: 2016-02-15
author: Dariusz Mankiewicz, SP2HQY
category: klub
---

W dniu 10.02.2016 roku zostaliśmy zaproszeni do Polskiej Agencji Kosmicznej (POLSA) przez jej Wice Prezesa prof. Marka Moszyńskiego. Wizyta została zainicjowana przez gdańskie środowisko miłośników kosmosu, którzy zaszczepili przedstawicieli POLSA informacjami o projektach realizowanych przez Morski Klub Łączności SZKUNER SP2ZIE na polu eksploracji kosmosu.

![Unknown](/assets/images/Unknown.jpeg)

Korzystając z okazji przedstawiliśmy nasze dotychczasowe osiągnięcia w zakresie łączności satelitarnej i kosmicznej. Zapoznaliśmy przedstawicieli POLSA z projektem ARISS, projektem nasłuchu sond kosmicznych, projektem budowy naziemnej stacji do łączności satelitarnych połączonej z laboratorium na potrzeby programu studiów inżynierskich. Opowiedzieliśmy o zaangażowaniu w programach ZNEK, Genso, PW-Sat oraz GAM. Przedstawiliśmy możliwości płynące z wykorzystania satelitów amatorskich, misji balonowych, a także sieci stacji radioamatorskich. Podzieliliśmy się naszymi doświadczeniami ze współpracy z NASA, ESA, ARISS, Uniwersytetem Mikołaja Kopernika w Toruniu, jak również z radioamatorami w Polsce i za granicą. Zaprezentowane wyniki naszych projektów zostały przejęte z ogromnym zainteresowaniem, a także ze sporym zaskoczeniem. Przedstawiciele POLSA nie ukrywali, iż tak znaczne osiągnięcia tak niewielkiej grupy entuzjastów mogą budzić tylko podziw. Członkowie koła przedstawili również nasze nowe projekty na polu łączności satelitarnej i kosmicznej. Propozycje przedstawione przez Morski Klub Łączności SZKUNER SP2ZIE zostały również przyjęte ze sporym zainteresowaniem. Nie wykluczono dalszej współpracy i wspólnej realizacji niektórych projektów. Należy podkreślić, iż spotkanie przebiegło w niezwykle przyjaznej atmosferze i daje podstawy przypuszczać, że nie była to nasza ostatnia wizyta w Polskiej Agencji Kosmicznej. Z tego miejsca składamy również serdeczne wyrazy wdzięczności dla Pana prof. Marka Moszyńskiego za zaproszenie.

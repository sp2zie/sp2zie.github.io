---
layout: post
title: Konstrukcja masztu balastowego
date: 2023-12-10
author: Jędrzej Marsz, SQ2DK
categories: projekty
---

Jednym z założeń projektu było skonstruowanie zapasowej stacji, którą można będzie wywieźć w praktycznie dowolne miejsce i zainstalować w terenie.

Największym elementem takiej stacji jest maszt, który stanowi fizyczny „kręgosłup” stacji. Z racji wymogu mobilności, maszt taki nie może być na stałe związany z podłożem ani z konstrukcją budynku.

![maszt2a](/assets/images/phocagallery/2023_12_PW_sat3/maszt2a.png)

Zaistniała więc potrzeba wykorzystania masztu balastowego, który umożliwia rozłożenie w praktycznie dowolnych warunkach. Zdecydowaliśmy się na samodzielną budowę masztu w oparciu o fragmenty posiadanego masztu kratownicowego, który uległ częściowemu uszkodzeniu. Maszt kratownicowy o wysokości około 2,5m potrzebował jedynie części balastowej. Podstawa masztu oraz 3 nogi balastowe zostały wykonane z kątowników stalowych gorącowalcowanych wzmocnionych prętem stalowym. Balast w postaci dwu bloczków betonowych na nogę umieszczone są w odległości około 2,8m od osi masztu. Od balastu do masztu biegną skośnie stalowe rury o przekroju kwadratowym, obejmujące maszt na wysokości około 1,6m.

Konstrukcja okazała się bardzo stabilna i wytrzymała, umożliwia przenoszenie znacznych ciężarów. Niewielka wysokość masztu ułatwia dostęp do anten w celu ich strojenia i regulacji i nie wpływa negatywnie na charakterystykę anten, szczególnie dla łączności satelitarnych.

![balastowy sq2dk](/assets/images/phocagallery/2023_12_PW_sat3/balastowy_sq2dk.jpg)

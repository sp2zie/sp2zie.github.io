---
layout: post
title: Zmiany na stronie
date: 2017-03-08
author: Michał Lewczuk, SP2XDM
categories: Z życia klubu
  - 
---

Od dzisiaj na stronie naszego klubu pojawiły się istotne zmiany. W pewnym sensie można powiedzieć, że strona powstała od nowa, ponieważ do jej działania został użyty system zarządzania treścią. Zmiany te spowodowane są w pierwszej kolejności wymogami bezpieczeństwa. Stary system od dłuższego czasu nie posiadał już wsparcia ani dostępnych poprawek zabezpieczeń, podobnie jak i użyte do budowy strony komponenty firm trzecich.

 Różnice w stosunku do poprzednio użytego CMS'u są tak duże, że niemożliwa się okazała prosta konwersja treści starej strony do nowych struktur tabel. Oznacza to mozolne przenoszenie treści ze starej strony do nowej, przy minimalnym użyciu narzędzi automatyzujących prace. Jak to zwykle bywa, część modułów i wtyczek dostępnych dla starej wersji nie działa w nowej, zaś ich funkcjonalne odpowiedniki wymagają zupełnie innych rozwiązań programistycznych, miedzy innymi ze względu na zastosowanie PHP w wersji 7.x, a nie tak jak dotychczas 5.x oaz nowszej wersji bazy SQL.
 
 Podobnie sprawa wygląda ze schematem graficznym - stary, mocno mroczny schemat odchodzi w niepamięć - zastępuję go nowym w zdecydowanie jaśniejszej tonacji. Konwersja treści do nowego szablonu zajmie sporo czasu, podobnie poprawianie zerwanych łącz i inne aktualizacje. Nowy szablon zawiera elementy responsywne i jest bardziej elastyczny - tak więc na stronie z czasem pojawią się moduły w bardziej przyjaznej formie. Nowa strona powinna też lepiej prezentować się na urządzeniach mobilnych. Ze strony zniknie na jakiś czas sporo informacji, ale być może pojawią się później lub będą nowe. Wszystko to, zależy od czasu, który będę mógł na to poświęcić.
 
 Zapraszam do odwiedzin, Michał SP2XDM.

---
layout: page
title: 3Z2LKM Latarnia Krynica Morska 2015
date: 2015-08-31
author: Dariusz Mankiewicz, SP2HQY
category: radio
---

Zgodnie z zapowiedziami z roku 2014 postanowiliśmy kontynuować nasze badania propagacyjne w rejonie Zatoki Gdańskiej. W roku 2015 wzięliśmy na celownik Latarnię Morską w Rozewiu i odwiedziliśmy …. Latarnię Morską w Krynicy Morskiej ;-)

<iframe width="560" height="315" src="https://www.youtube.com/embed/nCEiE6Xvzro" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Zbieg okoliczności sprawił, że w ostatniej chwili zmuszeni byliśmy zmienić plany i w roku 2015 odwiedziliśmy  brzegowy znak nawigacyjny jakim jest Latarnia Morska w Krynicy Morskiej.

[Latarnia morska w Krynicy Morskiej](https://pl.wikipedia.org/wiki/Latarnia_Morska_Krynica_Morska) jest stosunkowo młodym obiektem (pochodzi z roku 1951), jednakże jest udostępniona dla ruchu turystycznego. Z tego względu nie mogliśmy rozbić naszego radioshack’u w samej latarni, ale korzystając z gościnności Latarnika Pana Andrzeja Włoch mogliśmy rozstawić nasz sprzęt nieopodal na terenie znaku nawigacyjnego. Jednakże <span style="color: red;">nie ma tego złego co by na dobre nie wyszło</span>, bowiem ponad 30 st. upał było łatwiej znieść na otwartych stanowiskach.

Jak zwykle nasza aktywność radiowa odbywała się w ramach International Lighthouse Lightship Weekend i wzorem lat poprzednich nasz znak wywoławczy nawiązywał do lokalizacji znaku nawigacyjnego 3Z2LKM  Latarnia Krynica Morska (3Z2LH Latarnia Hel 2013, 3Z2LJ Latarnia Jastarnia 2014).

W aktywności wzięli udział Wojtek SP2ALT, Piotr SP2LQP, Robert SQ2WHH i Darek SP2HQY. Podobnie jak w latach poprzednich zbudowaliśmy 2 stanowiska radiowe, jedno na potrzeby częstotliwości KF, drugie UKF. Wykorzystane zostały anteny drutowe: typu Windom i Long wire na pasma 3,5 Mhz oraz 7 Mhz i 14 MHz oraz anteny X-510 i Yagi 4- oraz 5-elementów na pasma 144 MHz i 430 MHz. Sprzęt radiowy w tym roku składał się z urządzeń FT-1000 MP MkV oraz IC-7000. Byliśmy aktywni w eterze całą dobę co zaowocowało nawiązaniem ponad 500 łączności (również w pasmach UKF z wykorzystaniem emisji SSB). Mieliśmy również przyjemność gościć Arka SQ6XL oraz młodego nasłuchowca z Elbląga. Wyniki radiowe znajdziecie na [www.qrz.com](http://qrz.com/db/3Z2LKM)

Kolejna aktywność radiowa potwierdza nasze wcześniejsze wnioski. Warunki propagacyjne w okolicach oznakowania nawigacyjnego na terenie półwyspu helskiego wykazują znacznie wyższy poziom zakłóceń niż w pozostałych w rejonach Zatoki Gdańskiej. Mamy nadzieję, że w przyszłym roku uda nam się kontynuować nasze badania w cieniu innego znaku nawigacyjnego…

{% include image-gallery.html folder="assets/images/phocagallery/3z2lkm/thumbs" %}

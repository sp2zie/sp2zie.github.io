---
layout: post
title: Awaria serwera
date: 2011-12-27
author: Michał Lewczuk, SP2XDM
categories: 
  - Z życia klubu
---

 W najmniej sprzyjających okolicznościach serwer udostępniający naszą stronę został wyłączony z przyczyn od nas niezależnych. O wyłączeniu nie zostaliśmy powiadomieni z wyprzedzeniem, dlatego tez nie udało się przenieść strony na inny serwer. Obecnie czynimy starania by przywrócić dane z kopii zapasowych, ale wszystko wskazuje, iż z powodu sezonu świąteczno-noworocznego będzie to możliwe dopiero po Nowym Roku.
 W związku z powyższym strona będzie przez kilka dni funkcjonować w mocno okrojonej formie, udostępniając jedynie najbardziej aktualne wiadomości w formie skróconych komunikatów.
 Dobrze jest, jeśli można w złej wiadomości znaleźć jakąś dobrą stronę. Tak jest i w tym przypadku. Kolejna awaria serwera należącego do Akademii Morskiej spowodowała, iż utrzymanie strony powierzamy jednej z najbardziej znanych firm hostingowych w Polsce i samodzielnie będziemy utrzymywać domenę o prostej do zapamiętania nazwie - sp2zie.pl.
 Proszę, zatem osoby zainteresowane przeglądaniem artykułów archiwalnych o wizytę w nieco późniejszym terminie i przepraszam za ewentualne kłopoty.

Z poważaniem
Michał Lewczuk, SP2XDM

---
layout: post
title: Członkowie klubu SP2ZIE na konferencji ''Wolontariat w bezpieczeństwie powiatu wejherowskiego''
date: 2011-10-21
author: Michał Lewczuk, SP2XDM
categories: Z życia klubu
  - 
---


 21 października 2011 roku, w godzinach 11-15, w sali posiedzeń [Starostwa Powiatowego w Wejherowie](https://powiatwejherowski.pl) odbyła się konferencja z cyklu "Bezpieczny Powiat" pt. "Wolontariat w bezpieczeństwie powiatu wejherowskiego".

 Konferencję rozpoczęło wystąpienie Starosty wejherowskiego, Pana Józefa Reszke, który powitał zaproszonych gości i przedstawił pokrótce cele i plan konferencji. Następnie wystąpił Naczelnik Wydziału Bezpieczeństwa i Zarządzania Kryzysowego Starostwa Powiatowego w Wejherowie, który przedstawił dotychczasowe osiągnięcia wydziału, służb i wolontariatu oraz najistotniejsze wydarzenia z ostatnich lat, w tym poprzednie konferencje i wspólne ćwiczenia.

 W zasadniczej części konferencji zaprezentowało się siedem organizacji wolontariackich, działających w obrębie powiatu (w tym Pomorski Oddział PZK):
- Ochotnicza Straż Pożarna w Łęczycach,
- Wodne Ochotnicze Pogotowie Ratunkowe powiatu wejherowskiego,
- Grupa Ratownictwa Medycznego Polskiego Czerwonego Krzyża w Wejherowie,
- Pomorski Oddział Terenowy Polskiego Związku Krótkofalowców,
- Fundacja Filar w Wejherowie,
- Stowarzyszenie Przyjaciół Rodziny w Wejherowie,
- Salezjański Ośrodek Wychowawczy "Nasz Dom" w Rumi

Po krótkiej przerwie nastąpiły trzy wykłady tematyczne przedstawione przez:
- Powiatowe Centrum Pomocy Rodzinie w Wejherowie,
- Powiatowy Zespół Poradni Psychologiczno-Pedagogicznych w Wejherowie,
- Kaszubsko - Pomorska Szkoła Wyższa w Wejherowie.

Na zakończenie wystąpił Starosta, który dziękując wszystkim za przedstawione prezentacje zaprosił uczestników do dyskusji.

Pomorski oddział PZK na konferencji reprezentowali koledzy: Dariusz Mankiewicz, SP2HQY i Michał Lewczuk, SP2XDM. Przedstawiliśmy [prezentację] pokazującą kim jesteśmy, jakie mamy cele i w czym wyraża się nasza użyteczność w sytuacjach kryzysowych. Prezentacja została dobrze odebrana przez uczestników, w trakcie przerwy spotkaliśmy się z przejawami zainteresowania ze strony przedstawicieli władz powiatu. Po przerwie i wykładzie Powiatowego Centrum Pomocy Rodzinie Pan Naczelnik Kazimierz Grubba przekazał informację o planach zacieśnienia współpracy [Wydziału Bezpieczeństwa i Zarządzania Kryzysowego w Wejherowie](http://bezpiecznypowiat.pl) z [Pomorskim Oddziałem PZK](https://otpzk.gdansk.pl).

Poniżej załączam kilka zdjęć z konferencji. Relację z jej rozpoczęcia przedstawia na swojej stronie [Twoja Telewizja Morska](https://telewizjattm.pl/serwis-informacyjny/2011-10-21/16749-za-bezpieczenstwo-odpowiadamy-my-sami.html).

---
layout: post
title: CQ WW RTTY 2014
date: 2014-12-17
author: Dariusz Mankiewicz, SP2HQY
categories: zawody
---

Apetyt rośnie w miarę jedzenia… po zajęciu 4 miejsca w 24 godzinnych zawodach SP DX RTTY 2014 postanowiliśmy spróbować swoich sił w zawodach większego kalibru, czyli 48 godzinnych. Wybór padł na zawody CQ WW RTTY 2014. Zawody na tym poziomie wymagają znacznie większego wysiłku jak i odpowiednich przygotowań. Zatem planowanie zaczęliśmy … dopiero we wrześniu. Nie mniej przygotowania udało się zakończyć na czas. Małe przemeblowanie pomieszczenia radiostacji, montaż anteny na dolne pasma oraz przebudowa systemu okablowania fiderów antenowych, a także wyposażenie stacji we wzmacniacz dopełniło dzieła.

W zawodach wystartowaliśmy w dniach 27-28.10.2014 roku w składzie Jędrzej SQ2DK, Robert SQ2WHH, Darek SP2HQY, Darek SP2MGR. Wspierali nas też Mateusz SQ6IUJ i Stanisław SP2WGB. Stację stanowiły TRX Yeasu FT950, wzmacniacz ELAN 202, anteny: A4S, WINDOM, zaś do logowania wykorzystaliśmy program autorstwa amerykańskiego radioamatora Thomasa Wagnera N1MM. W zawodach wzięliśmy udział w kategorii Multi Operator Single One Low Power czyli jako wielu operatów pracujących na jednym nadajniku o mocy nie przekraczającej 100W. W czasie pracy w zawodach TRX Yaesu FT950 sterował wzmacniacz mocą 5W, co pozwalało osiągać moc doprowadzoną do anteny poniżej 100W. Nie mniej intensywna praca na pasmach zmobilizowała nas do wykonania doraźnego dodatkowego chłodzenia wzmacniacza przy wykorzystaniu dwóch wentylatorów serwerowych ;-).

Zawody zakończyliśmy przeprowadzając 953 QSO, czyli łączności, co pozwoliło nam uzyskać 889.272 punktów.

Jak na pierwszy start w tego typu zawodach wynik jest chyba nie najgorszy. Apetyt rośnie w miarę jedzenia … strach pomyśleć co wymyślimy następnym razem ;-)

{% include image-gallery.html folder="assets/images/phocagallery/20141027-cqwwrtty/thumbs" %}

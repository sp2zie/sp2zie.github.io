---
layout: post
title: Dni Otwarte 2014
date: 2014-07-02
author: Dariusz Mankiewicz, SP2HQY
categories: Z życia klubu
  - 
---


Po raz kolejny nasze koło promowało Akademię Morską w czasie dni otwartych. W dniu 4 kwietnia 2014 roku w budynku głównym rozłożyliśmy nasz sprzęt i opowiadaliśmy osobom zainteresowanym podjęciem studiów na Akademii Morskiej w Gdyni o uczelni. Prezentowaliśmy mobilny zestaw do łączności satelitarnej w paśmie 2m i 70 cm, zestaw systemu AIS, czyli automatycznej identyfikacji statków, a także można było obejrzeć film z przebiegu jednej z przeprowadzonych przez członków koła łączności z Międzynarodową Stacją Kosmiczną (ISS) w ramach programu ARISS.
Osoby zainteresowane podjęciem studiów na Akademii Morskiej z dużym zaciekawieniem obserwowały ruchy anten śledzących obiekty satelitarne, przy okazji pytając o tajniki studiowania oraz o życie studenckie. Sporym zainteresowaniem cieszyły się również wyśmienite ... krówki ;-) dostarczone przez Biuro Promocji.
Mamy nadzieję, że kolejne dni otwarte i uchylanie przyszłym studentom rąbka tajemnicy z życia uczelni przyczyni się do wzmożenia zainteresowania Akademią Morską w Gdyni
Więcej zdjęć z tej imprezy znajdziecie w naszej galerii.

---
layout: post
title: Członkowie klubu SP2ZIE wzięli udział w ćwiczeniach antykryzysowych w Gniewinie
date: 2011-09-28
author: Michał Lewczuk, SP2XDM
categories: radio
---

24 września 2011 roku w Gniewinie, w godzinach 11-16  odbyły się ćwiczenia służb ratowniczych. Przeprowadzenie ćwiczeń miało na celu sprawdzenie przygotowania, gotowości poszczególnych służb i ich reakcji w przypadku równoczesnego zaistnienia niebezpiecznych zdarzeń na kilku obiektach użyteczności publicznej, które mogą być zaangażowane w tworzenie zaplecza socjalnego mistrzostw Europy w piłce nożnej – Euro 2012.
 
W ćwiczeniach udział wzięły następujące formacje i organizacje:

Organizatorzy:
- Starosta wejherowski, Pan Józef Reszke,
- Wójt gminy Gniewino, Pan Zbigniew Walczak.

Koordynatorzy:
- [Wydział Bezpieczeństwa i Zarządzania Kryzysowego Starostwa Powiatowego w Wejherowie](http://bezpiecznypowiat.pl),
- Zarządzanie Kryzysowe - Referat Straży Gminnej w Gniewinie z s. w Kostkowie.

Uczestnicy:
- Związek Harcerstwa Polskiego w Wejherowie,
- [Gminny Ośrodek Turystyki i Sportu w Gniewinie](https://gniewino.pl/PL/informator_turystyczny.html),
- [Komenda Powiatowa Policji w Wejherowie],
- Posterunek Policji w Gniewinie,
- [Straż Gminna w Gniewinie](https://gniewino.pl/PL/straz_gminna.html),
- [Państwowa Straż Pożarna],
- [Ochotnicza Straż Pożarna w Kostkowie](https://gniewino.pl/ochotnicza_straz_pozarna/wiecej/33.html),
- [Wodne Ochotnicze Pogotowie Ratunkowe powiatu Wejherowskiego](http://www.krm.now.pl/news.php),
- [Grupa Ratownictwa Medycznego Polskiego Czerwonego Krzyża w Wejherowie](http://www.krm.now.pl/news.php),
- [Saleziański Ośrodek Wychowawczy "Nasz Dom" w Rumi](https://janek.salezjanie.pl/domy/?insp=PLN&id=208),
- Pogotowie Ratunkowe w Wejherowie,
- [Pomorski Oddział Terenowy Polskiego Związku Krótkofalowców](https://otpzk.gdansk.pl),
- Wolontariusze.

W trakcie ćwiczeń zasymulowano jednoczesne wystąpienie następujących zdarzeń:
- Pożar na statku wycieczkowym [Nadolanin](https://gniewino.pl/PL/informator_turystyczny/wiecej/17.html) płynącym po jeziorze Żarnowieckim, w wyniku którego ginie człowiek.
- Pożar hali sportowej w Gniewinie.
- Ujawnienie podejrzanego bagażu, postawionego w jednym z pokoi hotelu [Mistral Sport](https://hotelmistralsport.pl) w Gniewinie.

PZK zostało zaproszone do udziału w ćwiczeniach jako obserwator oraz organizator łączności zapasowej. Z naszej strony w ćwiczeniach udział wzięli: Rafał SQ2IHP, Maciej SP2GPU, Daniel SQ4AFR i Michał SP2XDM. Zainstalowaliśmy we wskazanym miejscu radiostację krótkofalową, stację monitorowania pozycji APRS a także radiostację UKF. Wszyscy uczestnicy byli wyposażeni w radiotelefony noszone gotowe do pracy w zarówno w FM jak i w systemie cyfrowej łączności D-STAR. Zapewniliśmy łączność pomiędzy poszczególnymi miejscami wystąpienia zdarzeń kryzysowych a głównym punktem łączności wyposażonym w stację krótkofalową.

Zainteresowanie uczestnictwem PZK w ćwiczeniach wykazał Wydział Bezpieczeństwa i Zarządzania Kryzysowego Starostwa Powiatowego w Wejherowie, za co dziękujemy. Mieliśmy okazje zobaczyć w akcji profesjonalne służby i docenić pracę wolontariatu, jak również zaprezentować nasze możliwości.

Zdjęcia z akcji ewakuacji hotelu, a także zebrania podsumowującego ćwiczenia można zobaczyć poniżej. Zdjęcia z akcji na przystani jeziora Żarnowieckiego i akcji gaśniczej hali sportowej – na stronie [Komendy Powiatowej Policji w Wejherowie](http://www.wejherowo.policja.gov.pl/index.php?go=galeria&id=219).

Ćwiczenia zakończyły się zebraniem w sali kinowej GOTIiS, gdzie przedstawiciele każdej z uczestniczących w akcji formacji przedstawili swoje uwagi i spostrzeżenia.

Warto przy okazji nadmienić, iż PZK otrzymało zaproszenie do udziału w konferencji "Wolontariat w bezpieczeństwie powiatu wejherowskiego", która ma odbyć się 21 października 2011 roku w gmachu starostwa powiatowego w Wejherowie.

{% include image-gallery.html folder="assets/images/phocagallery/20110924-antykryzysowe/thumbs" %}

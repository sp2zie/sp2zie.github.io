---
layout: post
title: SP DX RTTY Contest 2015
date: 2015-08-31
author: Dariusz Mankiewicz, SP2HQY
categories: zawody
---

Zachęceni wynikami poprzednich zawodów i w tym roku (2015) postanowiliśmy spróbować swoich sił w rywalizacji na falach eteru. Podobnie jak w roku poprzednim wybór padł na zawody SP DX RTTY Contest 2015. Mimo niezbyt rozbudowanych systemów antenowych, ponownie (jak w CQ WW RTTY 2014) na miejsce startu wybraliśmy nasz klub. Również zestaw urządzeń radiowych postanowiliśmy powielić (w końcu nie zmienia się mistrzowskiego składu  ;-), a w CQ WW RTTY 2014 uzyskanie II miejsca w Polsce nie jest bez znaczenia). Tak więc w dniu 25 kwietnia 2015 roku wystartowaliśmy w składzie: Robert  SQ2WHH, Jędrzej SQ2DK, Darek SP2HQY.

Używaliśmy radia Yeasu FT-950, wzmacniacza ELAN 202 (również z poprawionym systemem chłodzenia ;-), autorstwa Jędrzeja SQ2DK i Mateusza SQ6IUJ) oraz anten WINDOM (dla pasm 3,5 i 7 Mhz) i Cushcraft A4S (dla pasm 14, 21, 28 MHz). Do logowania wybraliśmy sprawdzony już program N1MM (autorstwa Thomasa Wagnera), tyle że tym razem w wersji N1MM Plus. Wystartowaliśmy w kategorii:  stacje polskie z wieloma operatorami (MO SP) z mocą do 100W (ustawienia nadajnika i wzmacniacza tak zostały skonfigurowane, że moc wyjściowa nie przekraczała 100W).

Stacja pracowała przez 24 godziny, co pozwoliło nam na nawiązanie 681 QSO (łączności) ze stacjami z 5 kontynentów.  Duża ilości łączności przełożyła się na mnożniki w ilości 205, co w sumie dało nam 4.190.000 punktów. Taka ilość punktów dawała nam szansę na zajęcie dobrego miejsca, na co liczyliśmy po zakończeniu zawodów.

Po ogłoszeniu wyników okazało się, że komisja zaliczyła nam 644 QSO i 94 mnożniki, co w sumie dało 3.715.100 punktów. Mimo sporej obniżki punktów udało nam się poprawić wynik z roku 2014 (IV miejsce w Polsce) i zająć III miejsce w Polsce wśród stacji MO SP.

Na podkreślenie zasługuje osiągnięcie najwyższego wśród stacji MO SP współczynnika bezbłędnie potwierdzonych łączności  (%QSO=94,71%) i to przy wykorzystaniu jednie mocy do 100W.

Zatem idzie nam coraz lepiej … czy to nasze ostatnie słowo w contestingu … czas pokaże … a zdjęcia z naszego startu znajdziecie poniżej.

{% include image-gallery.html folder="assets/images/phocagallery/20150425-sp-dx-rtty-2015/thumbs" %}

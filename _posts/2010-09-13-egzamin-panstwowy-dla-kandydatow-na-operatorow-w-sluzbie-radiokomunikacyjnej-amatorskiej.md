---
layout: post
title: Egzamin państwowy dla kandydatów na operatorów w służbie radiokomunikacyjnej amatorskiej
date: 2010-09-13
author: Michał Lewczuk, SP2XDM
categories: Kursy i szkolenia
  - 
---


W dniu 23.10.2010r w Gdyni zostanie przeprowadzony egzamin państwowy dla kandydatów na operatorów w służbie radiokomunikacyjnej amatorskiej. Egzamin zostanie zorganizowany przez nasz klub (Morski Klub Łączności SZKUNER SP2ZIE) i odbędzie się na terenie Akademii Morskiej w Gdyni. Wszystkich zainteresowanych serdecznie zapraszamy na spotkanie organizacyjne w dniu 12.10.2010r o godz. 18.30, do Gdyńskiego Centrum Organizacji Pozarządowych przy ul. 3-go Maja 27/31. Na spotkaniu organizatorzy udzielą informacji na temat egzaminu oraz niezbędnych formalności z tym związanych. Ponadto zachęcamy do śledzenia informacji na temat egzaminu zamieszczanych na naszej stronie internetowej, jak i na stronie [Pomorskiego Oddziału Terenowego PZK](https://otpzk.gdansk.pl).

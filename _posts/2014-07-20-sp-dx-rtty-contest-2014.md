---
layout: post
title: SP DX RTTY Contest 2014
date: 2014-07-20
author: Dariusz Mankiewicz, SP2HQY
category: zawody
---

Mimo, że nie jesteśmy contestmenami, ani nie mamy inklinacji do częstych startów w zawodach radioamatorskich, w tym roku postanowiliśmy spróbować swoich sił i na tym polu.

Jako, że i okazja dodatkowo zdarzyła się przednia doszliśmy do wniosku, że warto połączyć przyjemne z pożytecznym i tak pojawił się pomysł stacji **SN30R**.

Wystartowaliśmy więc w zawodach SP DX RTTY Contest 2014, pod znakiem okolicznościowym SN30R, jako stacja pracująca z okazji 30-lecia Polskiego Klubu Radiovideografii (PK RVG). Warto tez dodać, że zawody SP DX RTTY Contest obchodziły swoje 20-lecie.

W dniu 25 kwietnia 2014 roku zaopatrzeni w odpowiedni sprzęt oraz humor, przy wsparciu Kolegów Jana SP2NIJ oraz Roberta SQ2WHH udaliśmy się na Kaszuby, gdzie w miejscowości Gołubie zainstalowaliśmy anteny. Na miejscu została wykorzystana kierunkowa antena HF typu Hex-Beam pracująca w zakresie pasm 14-21-28 MHz oraz zostały wykonane anteny drutowe typu dipol dla pasm 3,5 i 7 MHz. Do pracy w zawodach wykorzystaliśmy TRX Yaesu FT-950 oraz wzmacniacz HF ELAN 202.

Mimo, że anteny i sprzęt zostały skompletowane w krótkim czasie, zaś anteny drutowe zostały zbudowane dosłownie na kolanie stroiły się bardzo przyzwoicie, zaś wykonany przez Jana SP2NIJ choke balun dopasował anteny drutowe wyśmienicie w odcinkach pasm przeznaczonych dla modów cyfrowych.

Wystartowaliśmy w kategorii Multi-Operator (MO) Hiigh Power, czyli jako stacja obsługiwana przez wielu operatorów (stacja klubowa), wykorzystująca jeden nadajnik wysokiej mocy, czyli powyżej 100W. Warunki antenowe, jak i użycie wzmacniacza spowodowało pewne komplikacje wynikające najprawdopodobniej z braku odporności naszego sprzętu komputerowego na silne sygnały w.cz., co zmusiło nas do znacznego ograniczenia mocy emitowanej do poziomu ok. 250W, czego konsekwencje odczuwaliśmy przy łącznościach z dalszymi i słabymi stacjami, które nie zawsze szybko i poprawnie dekodowały nasz znak. Mimo to nie zrażaliśmy się i walczyliśmy do końca. 

Zawody trwały przez dobę, zaś nasza stacja pracowała bez przerwy … no może z przerwą na małe co nieco… Praca prawie bez przerw pozwoliła nam osiągnąć wynik 1.922.700 punktów (z ktrórych komisja zawodów zaliczyła 1.806 625 punktów), na który złożyło się blisko 450 łączności z krajami na 5 kontynentach, co pozwoliło nam uzyskać IV miejsce wśród polskich stacji z wieloma operatorami (kategoria MO SP - wyniki). Jak na pierwsze podejście nie mamy się czego wstydzić, ale dla nas wynik nie jest w pełni satysfakcjonujący, więc myślimy o kolejnych zawodach. Nie mniej zanim się na nie zdecydujemy planujemy wzbogacić swoje zaplecze hardwareowe.

{% include image-gallery.html folder="assets/images/phocagallery/20140426-sn30r/thumbs" %}

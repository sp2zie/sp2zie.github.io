---
layout: page
title: 3Z2LS Latarnia Morska STILO 2017
date: 2017-10-14
author: Dariusz Mankiewicz, SP2HQY
category: radio
subcategory: latarnie
---

Tegoroczne lato nie zachęcało do jakichkolwiek aktywności terenowych. Obfite opady deszczu oraz stosunkowo niskie temperatury nie skłaniały do snucia wyjazdowych planów. Jednak SP2ZIE Team postanowił nie poddawać się i zaplanowaliśmy kolejną wyprawę, aby kontynuować badania propagacyjne w rejonie znaków nawigacyjnych. W tym roku pod lupę a właściwie pod antenę wzięliśmy Latarnię Morską w Stilo.

{% include image-gallery.html folder="assets/images/phocagallery/3z2ls/thumbs" %}

Podobnie jak w latach poprzednich uzyskaliśmy stosowną zgodę Urzędu Morskiego, pozwolenie radiowe o znaku 3Z2LS, a nawet przepustki nadleśnictwa, gdyż dojazd do latarni był możliwy jedynie przez tereny leśne objęte całkowitym zakazem wjazdu. Znów sięgnęliśmy po sprawdzony zestaw sprzętowy FT-1000, antena Windom i dipole na wyższe pasma. Na UKF-ie używaliśmy x-510 i radiotelefonów ręcznych. Jednakże tegoroczna wyprawa cechowała się nową jakością bowiem oprócz zaprawionego w bojach latarnianych Teamu w składzie Ida SQ2OTS, Robert SQ2WHH, Darek SP2MGR, Darek SP2HQY, Arek SP2AS i Wojtek SP2ALT w wyprawie wzięli udział młodzi nasłuchowcy (SWL) Agata, Kacper, Natalia i Janek. Młoda kadra została na tyle zmobilizowana, że najmłodszy uczestnik wyprawy Agata l.9 przeprowadziła swoją pierwszą w życiu łączność radiową otrzymując na tę okoliczność stosowny certyfikat. Wracając do aspektów badawczych należy stwierdzić, iż obiekty znaków nawigacyjnych zostały wyposażone w nowe lampy oświetlenia zewnętrznego wykonane w technologii led, które po uruchomieniu w porze zmierzchu podnosiły poziom zakłóceń do wartości uniemożliwiającej jakikolwiek odbiór sygnałów w zakresie częstotliwości fal krótkich. W pasmach UKF nie zaobserwowano podwyższonych poziomów zakłóceń. Powyższe prowadzi do wniosku, iż wyposażenie znaków nawigacyjnych powinno być lepiej dobierane pod względem zabezpieczeń EMC. Liczymy, że w przyszłym roku uda nam się kontynuować nasze badania.

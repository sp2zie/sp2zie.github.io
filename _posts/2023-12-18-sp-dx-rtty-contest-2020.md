---
layout: post
title: SP DX RTTY Contest 2020
date: 2023-12-18
author: Dariusz Mankiewicz, SP2HQY
categories: zawody
---

Mimo pandemicznego czasu… a może właśnie z jego powodu po 2 latach przerwy postanowiliśmy wystartować w kolejnych zawodach SP DX RTTY Contest 2020. Korzystając ze sprawdzonych rozwiązań (radio FT-950, wzmacniacz Ameritron, soft N1MM) oraz lokalizacji zapewniającej bezpieczeństwo septyczne (QTH Gołubie Kaszubskie), a także anteny typu HexBeam, Vertical GAP Tytan DX oraz dipole na niskie pasma wystartowaliśmy w okrojonym składzie. Warunki propagacyjne nie były euforyczne, choć pozwoliły nam na 418 łączności (QSO) z 138 krajami na 6 kontynentach. Dzięki temu znów zajęliśmy…. I miejsce (!!!) w kategorii MOSP (stacje polskie z wieloma operatorami).

Po raz kolejny osiągnęliśmy dobry wynik (1.850.580 punktów), choć okres pandemiczny nie zachęcał do startów, szczególnie stacji z wieloma operatorami. Mimo to doświadczenie operatorów (Roberta SP2WHH i Darka SP2HQY) pozwoliło na efektywne wykorzystanie czasu pracy stacji oraz wyłowienie mnożników, co przyczyniło się do wysokiej zdobyczy punktowej. Również przyjęte rozwiązania sprzętowe po raz kolejny potwierdziły zasadność użycia wzmacniacza mocy wysterowanego nadajnikiem o ograniczonej mocy, co przyczyniało się do dobrej słyszalności naszych sygnałów na wszystkich kontynentach. Mamy nadzieje, że okres pandemii szybko minie i w kolejnych latach uda nam się wystartować z równie dobrym skutkiem.
